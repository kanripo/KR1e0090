# -*- mode: mandoku-view -*-
#+TITLE: 讀春秋略記
#+DATE: 2015-09-23 09:40:22
#+PROPERTY: JUAN 4
<pb:KR1e0090_WYG_004-1a>¶
欽定四庫全書¶
　讀春秋畧記卷四　　　明　朱朝瑛　撰¶
　　閔公¶
元年春王正月¶
　子般之卒慶父如齊則閔公之立非慶父立之國人¶
　立之也此時慶父睥睨人心惶惑自當正其位號以¶
　鎮服之權其時宜春秋豈得不書即位以是知為闕¶
　文無疑¶
<pb:KR1e0090_WYG_004-1b>¶
齊人救邢¶
　廬陵李氏曰將卑師少致煩再舉此齊之救患不力¶
　也¶
夏六月辛酉𦵏我君莊公　秋八月公及齊侯盟于落¶
姑(落公榖/作洛)　季子來歸¶
　閔公九嵗耳孰奉之出盟曰慶父也前之如齊必托¶
　言于為國討故盟齊以實其言也然則季友之復孰¶
　請之曰亦慶父請之也子般之卒國人皆疑慶父故¶
<pb:KR1e0090_WYG_004-2a>¶
　慶父為此舉以要譽于國人國人亦為之釋然是以¶
　權寵如故宫禁可通動于惡而不及防此其計之最¶
　狡者也古來小人以此罔君子者徃徃而有如蔡京¶
　之於司馬秦檜之于趙鼎皆是也以武韋之難責季¶
　子之不能戢亦已苛矣至左傳占筮之繇都屬誕妄¶
　而以成風之事季子附㑹之未足信也晦翁以此疑¶
　稱字之非褒不幾以傳害經乎慶父書出不書歸不¶
　宜歸者也季子書歸不書出不宜出者也春秋之法¶
<pb:KR1e0090_WYG_004-2b>¶
　必不以後人累其先也¶
齊仲孫來¶
　昭四年傳云齊有仲孫之難而獲桓公是仲孫者無¶
　知之氏也列國大夫未有書氏而不名不字者此書¶
　仲孫與書尹氏同義皆舉其宗而言之譏其為亂賊¶
　之後也無知之禍齊桓所親見乃為之立後使復用¶
　事于時將何以懲夫為亂賊者乎慶父之難仲孫預¶
　知之而不討非徒置鄰國于膜外亦視簒弑為固然¶
<pb:KR1e0090_WYG_004-3a>¶
　耳¶
二年春王正月齊人遷陽¶
　以遷國為文則與書自遷者異明非其所欲亦非其¶
　自取也¶
夏五月乙酉吉禘于莊公¶
　禘者祭其祖之所自出也成王賜魯以禘禮祀周公¶
　非以祀其所自出特因其用禘禮故亦謂之禘耳所¶
　謂禘禮者牲則全烝樂則升歌清廟下管象武此天¶
<pb:KR1e0090_WYG_004-3b>¶
　子之禮也始而太廟用之猶曰成王之賜繼而群廟¶
　皆用之甚而未除䘮亦用之故書吉禘以示譏夫䘮¶
　也而用吉禮禰也而用禘禮諸侯也而用天子之禮¶
　君子以是為逺其親也誣其親也彼自以為致其敬¶
　而不知其逺之誣之乃大不敬也¶
秋八月辛丑公薨　九月夫人姜氏孫于邾　公子慶¶
父出奔莒¶
　文姜之去氏著其宜絶齊也宜絶齊而孫于齊則其¶
<pb:KR1e0090_WYG_004-4a>¶
　與聞乎弑可知也哀姜之不去氏著其不宜絶齊也¶
　不宜絶齊不孫于齊而孫于邾則其不容于父母之¶
　國又可知也上書公薨下書姜氏孫邾慶父奔莒不¶
　待貶絶而惡見故哀姜不去夫人慶父不去公子以¶
　著魯之不能討賊也以哀姜擬之文姜則閔公僖公¶
　皆非其所出也以慶父擬之叔牙則其惡已行其罪¶
　已著也國人既莫之容而季友猶牽於夫人公子之¶
　名不能正其罪而討之使哀姜之䘮得歸于魯慶父¶
<pb:KR1e0090_WYG_004-4b>¶
　之死同于叔牙可謂昩于大義者矣慶父不書殺譏¶
　失刑且惡賂也¶
冬齊高子來盟¶
　未有大夫而書子者惟季友與高傒書子以魯國之¶
　難定于二人也不書君使者高子為齊重臣雖奉命¶
　而來不從中制也¶
十有二月狄入衛　鄭棄其師¶
　此春秋之特筆也自棄師而後楚窺其弱日與齊晉¶
<pb:KR1e0090_WYG_004-5a>¶
　争之鄭于是日困楚于是日横至諸侯城虎牢而慿¶
　陵之勢稍戢故特書鄭棄其師以著夷夏盛衰之大¶
　關也唐天寳以後府兵法壊李林甫遂停上下魚書¶
　而宿衛皆市人壯者徒為角觝拔河翹木扛鐡諸戯¶
　此與清人之詩所云左旋右抽中軍作好者大約相¶
　類于是禄山之亂士皆不能受甲而兩京遂陥于禄¶
　山此棄師之效也幸而郭子儀為之將得以克復至¶
　廣徳之初子儀閒廢日乆部曲離散而吐蕃入冦復¶
<pb:KR1e0090_WYG_004-5b>¶
　䧟長安此又棄師之效也子儀忠可貫日不以用舍¶
　介意蹇蹇匪躬大亂旋定此豈可望之高克之流耶¶
　¶
　¶
　¶
　¶
　¶
　讀春秋畧記卷四¶

