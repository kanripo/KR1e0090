# -*- mode: mandoku-view -*-
#+TITLE: 讀春秋略記
#+DATE: 2015-09-23 09:40:22
#+PROPERTY: JUAN 11
<pb:KR1e0090_WYG_011-1a>¶
欽定四庫全書¶
　讀春秋畧記卷十一　　　明　朱朝瑛　撰¶
　　定公¶
元年春王三月晉人執宋仲幾于京師¶
　春秋書元年以謹繼世之始書正月以謹授時之始¶
　昭無正終定無正始則當削其元年不當削其正月¶
　説者以隠莊元年例之謂元年必書正月而以定公¶
　為無正不知隠莊元年之書正月猶之莊二十二年¶
<pb:KR1e0090_WYG_011-1b>¶
　之書夏五月盖脱簡也非無事而徒書也聖人授天¶
　時以治人事不因人事而廢天時以魯君之不正併¶
　正月而去之無是理也或云定公未立魯國無主正¶
　朔無所承故不書正則改元可以追書而正朔獨不¶
　可以追書乎且正月幸無事即有之將不書乎將書¶
　之而不繫正月乎抑變其文而書之乎未知所處也¶
　執宋仲幾書于京師明其為王事而執也傳稱歸于¶
　京師經苐書執不書歸以其不請于王而執之也不¶
<pb:KR1e0090_WYG_011-2a>¶
　請于王而自執之則必不請于王而自治之仲幾之¶
　罪王無所上下其間雖歸猶弗歸也¶
夏六月癸亥公之喪至自乾侯　戊辰公即位¶
　季氏舍公之子而立其弟衆論有不恊者議乆而决¶
　始迎喪歸故喪至在六月之後者季氏之專制也諸¶
　侯五日而殯喪自外至則以初喪之禮治之既殯而¶
　後即位故即位在五日之後者定公之循禮也非季¶
　氏之專制也李氏曰胡氏引康王延入翼室之事此¶
<pb:KR1e0090_WYG_011-2b>¶
　乃柩前之定位非告廟臨群臣之即位也¶
秋七月癸巳𦵏我君昭公　九月大雩　立煬宫¶
　番陽萬氏曰煬宫者考公之弟也魯之以弟繼兄而¶
　立盖始于此昭公在魯已立公為及其在鄆又黜公¶
　為而立公衍則國固有適嗣矣季孫舍適嗣不立而¶
　立其弟定公恐人之議已于是而立煬宫若曰一生¶
　一及此魯之舊制非吾私意也¶
冬十月隕霜殺菽¶
<pb:KR1e0090_WYG_011-3a>¶
　咎在豫者恒燠應之咎在急者恒寒應之以季氏滔¶
　天之惡免其誅罰宜有恒燠之災今建酉之月而隕¶
　霜殺菽者為昭公怨氣之所感也¶
二年春王正月　夏五月壬辰雉門及兩觀災¶
　蜀杜氏曰雉門而有兩觀魯之僣禮也聖人譏之因¶
　其事而托義焉何氏曰天子兩觀諸侯一觀門制詳¶
　大雅畧記¶
秋楚人伐吳¶
<pb:KR1e0090_WYG_011-3b>¶
　襄陵許氏曰七書楚伐吳僅能一克于朱方餘皆敗¶
　而無功書伐不書敗者責其首兵之咎一書吳入郢¶
　以終之足以戒矣¶
冬十月新作雉門及兩觀¶
　延廐書新者因舊而葺之此與南門書新作者去舊¶
　而更為之也南門無故而新作書之可也此既被災¶
　即不得不更為凡御廪及桓僖諸宫災而重作皆不¶
　書此獨書之者魯僣天子之禮遇災而不能革乃復¶
<pb:KR1e0090_WYG_011-4a>¶
　作而新之是謂天變不足畏也故書以譏之¶
三年春王正月公如晉至河乃復¶
　晉一却公公遂終其身不復如晉差勝昭公矣¶
二月辛卯邾子穿卒　夏四月　　秋𦵏邾莊公¶
冬仲孫何忌及邾子盟于拔(拔公/作枝)¶
　薛氏曰魯以大夫盟諸侯邾喪未幾而為盟㑹交失¶
　之也¶
四年春王二月癸巳陳侯吳卒¶
<pb:KR1e0090_WYG_011-4b>¶
三月公㑹劉子晉侯宋公蔡侯衛侯陳子鄭伯許男曺¶
伯莒子邾子頓子胡子滕子薛伯杞伯小邾子齊國夏¶
于召陵侵楚¶
　晉以蔡人之請而謀伐楚乃能上致天子之元老下¶
　合十八國之諸侯即素服于楚者亦皆來㑹可謂極¶
　盛其所以為名必不專為蔡也楚納子朝故以王命¶
　討之而主劉子晉人雖已辭蔡王師實未解也但諸¶
　侯皆有懈心王師亦不能聲罪致討苐侵之而已春¶
<pb:KR1e0090_WYG_011-5a>¶
　秋亦據實而書以見諸侯之為義不力而王臣之不¶
　能以激諸侯也觀明年王人殺子朝于楚則召陵之¶
　㑹豈得置子朝于度外以蔡事為行止耶據左氏傳¶
　諸侯未嘗加兵于楚而經書侵傳必有所未詳也¶
夏四月庚辰蔡公孫姓帥師滅沈以沈子嘉歸殺之(姓/公)¶
(作/歸)¶
　召陵之㑹將以耡強扶弱也今不能鋤強反肆虐于¶
　弱國亦自悖其初志矣書滅沈于侵楚之後罪蔡也¶
<pb:KR1e0090_WYG_011-5b>¶
　亦以罪晉也¶
五月公及諸侯盟于&KR0399;鼬(公作/浩油)¶
　昭公不見答于晉卒為季氏所逐公懲之而汲汲于¶
　盟諸侯故書公及汪氏曰㑹與盟公皆與焉則但書¶
　諸侯盟于&KR0399;鼬如祝阿重丘㑹盟殊地之例可也又¶
　書公及者所以著定公汲汲于後㑹求為此盟也蜀¶
　之盟春秋不予楚主盟則書公及此書公及亦以著¶
　晉之不復能主盟也¶
<pb:KR1e0090_WYG_011-6a>¶
杞伯成卒于㑹(成公/作戊)六月𦵏陳惠公　許遷于容城¶
秋七月公至自㑹¶
　張氏曰不致以侵楚者公以得盟為幸志不在侵也¶
劉卷卒¶
　劉子有大功于王室而書卒與王子虎同知定難之¶
　功皆出于王而劉子特奉行之者也劉氏曰王制外¶
　諸侯嗣内諸侯禄生稱爵其禄也卒稱名從正也𦵏¶
　稱公主人之事也¶
<pb:KR1e0090_WYG_011-6b>¶
𦵏杞悼公　楚人圍蔡¶
　囊瓦以卿帥師而書人者楚𫝑日衰諸侯復皆外之¶
　自長岸之戰而後楚之伐國皆書人矣¶
晉士鞅衛孔圉帥師伐鮮虞(圉公/作圄)¶
　楚之圍蔡書人晉伐鮮虞書卿帥師見晉之力可以¶
　得志于楚而不為見小利而忘大義也¶
𦵏劉文公¶
　劉子之諡必命于王春秋書之無異詞則凡書諡者¶
<pb:KR1e0090_WYG_011-7a>¶
　無譏可知¶
冬十有一月庚午蔡侯以吳子及楚人戰于柏舉楚師¶
敗績(柏公榖作柏/舉公作舉)　楚囊瓦出奔鄭　庚辰吳入郢(公/榖)¶
(作/楚)¶
　書蔡侯以者不以却楚之功專與吳也吳習于蠻夷¶
　是亦一楚也可以一用而不可使逞也吳進而稱爵¶
　者諸侯進之也進吳者蔡而諸侯歸蔡之粟則諸侯¶
　皆樂于進吳矣楚戰稱人敗稱師奔稱名明書人為¶
<pb:KR1e0090_WYG_011-7b>¶
　賤之非以其將卑師少也城濮之書人書師殺大夫¶
　書名其書法正與此同則此為中國復興之機而桓¶
　文之故業可以復見也春秋之予蔡者深矣吳之入¶
　郢復舉國號者蔡不能制吳而使吳得逞焉至于君¶
　與大夫以班處宫故復外之而不書蔡以恕蔡之弱¶
　不以累蔡也書郢而不書楚者楚地甚廣所都非一¶
　入郢而全楚固無恙也¶
五年春王三月辛亥朔日有食之　夏歸粟于蔡¶
<pb:KR1e0090_WYG_011-8a>¶
　不書諸侯與戍陳同義公羊氏云離至不可得序是¶
　已然戍陳之下書救陳歸粟之上不書救蔡故榖梁¶
　以為義邇言近小之事非逺大之義也¶
於越入吳¶
　高氏曰闔廬爭入郢之利而於越入吳夫差爭盟晉¶
　之功而於越又入吳意有所逐而愛有所忘矣¶
六月丙申季孫意如卒¶
　劉氏曰意如逐君而卒之其異于翬何也曰翬之弑¶
<pb:KR1e0090_WYG_011-8b>¶
　君也隠而意如之逐君也明春秋之義固有不待貶¶
　絶而惡見者則從同同以著當時之失刑也¶
秋七月壬子叔孫不敢卒　冬晉士鞅帥師圍鮮虞¶
　書卿帥師義無褒貶而善惡隨事以見晉之伐鮮虞¶
　也有加無已一書再書屢書而未有書鮮虞之入犯¶
　者晉之惡昭然矣¶
六年春王正月癸亥鄭游速帥師滅許以許男斯歸(速/公)¶
(作/遫)¶
<pb:KR1e0090_WYG_011-9a>¶
　許之甘心事楚其亡固宜然亦鄭實驅之不得以此¶
　為許罪也况召陵之㑹許已就盟乎大夫而滅國春¶
　秋所尤惡也許男之不殺則游速之罪似稍輕而沈¶
　子之不㑹召陵則公孫姓之師似猶有名也¶
二月公侵鄭公至自侵鄭¶
　傳稱周儋翩率王子朝之黨因鄭人以作亂于周鄭¶
　于是伐馮滑胥靡負黍狐人闕外晉閻沒將戍周且¶
　城胥靡故公為晉討鄭則是役也助晉以奬王室也¶
<pb:KR1e0090_WYG_011-9b>¶
　然不能聲罪致討弟迫于伯令而為此以塞其意耳¶
　故不書伐而書侵此傳明言討鄭之伐胥靡而鄭伐¶
　胥靡之事載在四月之後盖因六月之城胥靡而追¶
　言之耳廬陵李氏曰自宣十八年書公伐杞之後至¶
　是八十年而後一侵鄭再侵齊皆書公此三桓既㣲¶
　之徵也然非公室能張實由陪臣執國命托公以出¶
　師也¶
夏季孫斯仲孫何忌如晉¶
<pb:KR1e0090_WYG_011-10a>¶
　季氏曰春秋書内卿並使者唯文十八年公子遂叔¶
　孫得臣及此年斯何忌耳遂得臣之並使乃遂邪謀¶
　之所起斯何忌之並使乃陽虎專權之所為讀者不¶
　可不察也¶
秋晉人執宋行人樂祁黎¶
　張氏曰諸侯惟宋事晉善逆以懐之猶懼不來而大¶
　夫瀆貨賄爭權利卒使來者見執叛者得志晉之亂¶
　政亟行國所由分也¶
<pb:KR1e0090_WYG_011-10b>¶
冬城中城¶
　汪氏曰陽虎之徒欲去三家故城中城將挾公以自¶
　固備倉猝之變耳¶
季孫斯仲孫忌帥師圍鄆¶
　昭三十年鄆潰其不欲附齊者已去其居者遂附于¶
　齊故至是而圍之也鄆之附齊非其本志故季仲一¶
　圍齊人慮其内叛明年遂歸鄆將以修好于魯而求¶
　為㑹也家氏曰齊之取鄆固非為定公者以善辭請¶
<pb:KR1e0090_WYG_011-11a>¶
　之景公方圖復伯自將歸之不應遽用師也杜氏曰¶
　何忌不言何闕文公羊謂譏二名謬甚¶
七年春王正月　夏四月　秋齊侯鄭伯盟于鹹¶
　許氏曰齊鄭之盟叛晉也諸侯始復離盟自是無殷¶
　㑹矣¶
齊人執衛行人北宫結以侵衛齊侯衛侯盟于沙(公作/沙澤)¶
　衛若畏晉不宜叛之既欲叛之又何畏焉乃使結徃¶
　齊陽為辭㑹而私于齊侯使執結以侵已而後受盟¶
<pb:KR1e0090_WYG_011-11b>¶
　是掩耳盗鈴之計也適以示怯于晉宜其有捘手之¶
　辱矣¶
大雩　齊國夏帥師伐我西鄙¶
　齊以鄭歸魯將以餌魯也而鹹沙之盟魯皆不㑹于¶
　是興師伐之齊不能自反取鄆之非惟以歸鄆為徳¶
　而責魯之報魯豈肯心服哉¶
九月大雩¶
　春秋書雩惟昭二十五年及此年再見皆主非常之¶
<pb:KR1e0090_WYG_011-12a>¶
　事應盖在王室之亂而魯事次之此年王辟儋翩之¶
　亂處于姑蕕至十二月始入王城其亂雖減于前亦¶
　子朝之餘黨也故沴氣之感猶應于天若此春秋不¶
　書其事盖闕文¶
冬十月¶
八年春王正月公侵齊公至自侵齊　二月公侵齊¶
三月公至自侵齊¶
　魯欲報西鄙之怨而士無鬭志故一侵無功逾月而¶
<pb:KR1e0090_WYG_011-12b>¶
　再侵之報怨亦已亟矣¶
曹伯露卒　夏齊國夏帥師伐我西鄙¶
　襄陵許氏曰宣公以後用兵則侵多而伐少被兵則¶
　伐多而侵少盖魯自中世衰矣而欲與齊搆怨以侵¶
　易伐其能乆乎¶
公㑹晉師于瓦¶
　劉氏曰晉興師救魯不以救書者乾侯之辱困亦甚¶
　矣晉之諸卿黨臣而抑君今齊師之來未至危急而¶
<pb:KR1e0090_WYG_011-13a>¶
　三卿以兵赴之此與齊爭伯而非為魯計也¶
公至自瓦　秋七月戊辰陳侯栁卒　晉士鞅帥師侵¶
鄭遂侵衛¶
　晉自召陵之後茍有事于諸侯皆書侵唯哀五年一¶
　書伐衛而已于此見晉伯之衰而不復振也¶
𦵏曹靖公　九月𦵏陳懐公　季孫斯仲孫何忌帥師¶
侵衛¶
　高氏曰為晉興師故書侵與成六年蔑僑如侵宋同¶
<pb:KR1e0090_WYG_011-13b>¶
　義¶
冬衛侯鄭伯盟于曲濮¶
　晉侵鄭衛鄭衛知晉之無能為也故盟以相結固其¶
　叛晉之謀¶
從祀先公¶
　凡傳與經必不可合者不得强經以從傳若其義之¶
　可通者又不得從今而廢古也小人欲有所為必舉¶
　從來不正之事公論所不與者取而正之以邀衆譽¶
<pb:KR1e0090_WYG_011-14a>¶
　而收民心陽虎欲去三桓而先正閔僖之逆祀亦此¶
　意也不書僖公者何氏以為兼閔公言是也馮氏之¶
　説事或有之然昭公之𦵏季氏欲溝絶其墓又欲加¶
　以惡諡皆以榮駕鵞之諫而止其𦵏也特以墓道别¶
　異之而弗絶也諡以昭而非惡也則其祔于祖廟也¶
　必已乆矣且禘于莊公書諡此不書昭公則三傳之¶
　説為長¶
盗竊寳玉大弓¶
<pb:KR1e0090_WYG_011-14b>¶
　傳稱陽虎入于讙陽關以叛春秋不書以其叛之初¶
　志在于傾三家非叛君也竊寳玉大弓則書之以寳¶
　玉為天子之命圭魯受之以鎮其國者大弓為天子¶
　之戎器魯受之以鎮其所統之諸侯者土地人民三¶
　家有之所世守之而弗敢取者惟此重器今陪臣得¶
　以竊之無政極矣易大傳曰小人而乗君子之器盗¶
　思奪之矣上慢下暴盗思伐之矣易曰負且乗致冦¶
　至盗之招也季氏之謂與書曰盗竊惡夫招盗者也¶
<pb:KR1e0090_WYG_011-15a>¶
九年春王正月　夏四月戊申鄭伯蠆卒(公作/囆)　得寳¶
玉大弓¶
　季氏曰是時孔子已為中都宰故不煩出令致刑而¶
　宗器自得亦可以見聖人之功用也¶
六月𦵏鄭獻公　秋齊侯衛侯次于五氏¶
　伐不果伐故書次盖是時晉雖衰齊衛猶畏之也傳¶
　言克夷儀經不書經書次于五氏傳言將如五氏過¶
　中牟而齊師為中牟人所敗未嘗至五氏也傳言恐¶
<pb:KR1e0090_WYG_011-15b>¶
　未可信¶
秦伯卒　冬𦵏秦哀公¶
十年春王三月及齊平夏公㑹齊侯于夾谷公至自夾¶
谷(夾公榖/作頰)¶
　是時晉之權臣擅命政出多門不若齊景之為君晏¶
　嬰之為相猶未有大失也與其附晉母寜附齊故夾¶
　谷之㑹孔子輔行其籌之必審矣春秋之世伯令不¶
　行則彼此離合紛紜不常夾谷既㑹而後孔子之為¶
<pb:KR1e0090_WYG_011-16a>¶
　政乎魯者不過三月而齊魯之平終景公之世而不¶
　變晉亦終不以討鄭衛者討魯則聖人之舉動必有¶
　以大服乎人者傳之所載尚未得其百一也書及者¶
　内志也欲除内難必先平外患而後可其汲汲于平¶
　齊者不可謂非聖人之意謝氏曰暨齊平者彼欲平¶
　而我亦欲之也及齊平者我欲平而彼從我也宋楚¶
　之平起于下故書人齊魯之平起于上故書國¶
晉趙鞅帥師圍衛¶
<pb:KR1e0090_WYG_011-16b>¶
　晉圍衛邯鄲午殺人於門中則午之衛貢五百盖在¶
　此時如是則衛亦甚怯矣及晉殺涉佗以謝捘手之¶
　罪而求成衛反不許何也以晉人狥利知其無能為¶
　也投與狗骨則起而相牙方自鬭不暇何暇伐人衛¶
　所以堅于從齊復有安甫之㑹也李氏曰前書侵見¶
　義之不足以服人此書圍又見力之不足以服人也¶
齊人來歸鄆讙龜隂之田¶
　七年齊已歸鄆九年陽虎叛而以鄆讙奔齊齊復取¶
<pb:KR1e0090_WYG_011-17a>¶
　之至是乃來歸也龜隂即汶陽之田成八年魯歸于¶
　齊者經書歸地者有矣而書來歸者唯祊及此皆情¶
　之所願也然祊書來歸繼書我入則雖順于情而已¶
　違于義此則情與義無不順也¶
叔孫州仇仲孫何忌帥師圍郈秋叔孫州仇仲孫何忌¶
帥師圍郈(公作/費)¶
　叔氏有郈季氏有費皆大都而耦國叔季以此拒公¶
　室家臣即以此拒叔季報施之反理𫝑然也至于兩¶
<pb:KR1e0090_WYG_011-17b>¶
　次帥師自圍其邑病亦甚矣一書再書所以甚其病¶
　也¶
宋樂大心出奔曹　宋公子地出奔陳¶
　是時宋景嬖寵桓魋諸卿皆有去志夫君雖不君臣¶
　不可以不臣大心之避事而偽辭疾地之奪馬而不¶
　忌于君其見出宜矣故皆以自奔為文¶
冬齊侯衛侯鄭游速㑹于安甫(安甫公/作鞌)　叔孫州仇如¶
齊¶
<pb:KR1e0090_WYG_011-18a>¶
　盟鹹盟沙又為此㑹雖有晉難而交益固鄭衛之棄¶
　晉也决矣魯自夾谷歸田未及一載又以致郈徃謝¶
　其結好于齊者亦深若不復知有晉當是時齊可以¶
　復桓公之業而不能春秋書其事以為晉惜也亦轉¶
　為齊惜也¶
宋公之弟辰暨仲佗石彄出奔陳(暨下公榖/有宋字)¶
　凡以弟書者皆其君之所私䁥者也地為辰之兄而¶
　稱公子則亦宋元之子而宋景之同産也辰獨能挾¶
<pb:KR1e0090_WYG_011-18b>¶
　其大臣以出則其平日之權寵可知故地之行止自¶
　謂可以必之于君一不見聽即忿而出奔亦近于驕¶
　者矣此辰之所以書弟而地則否也三傳皆謂母弟¶
　書弟豈當時之惡習固然春秋書之以為譏與則陳¶
　招何以忽書弟忽書公子且陳招可以書弟鄭段何¶
　獨不弟此説之不可通者也暨者同欲之以桓魋故¶
　也¶
十有一年春宋公之弟辰及仲佗石彄公子地自陳入于¶
<pb:KR1e0090_WYG_011-19a>¶
蕭以叛¶
　奔而書暨者雖有倡和之不同三人猶同志也叛而¶
　書及則惟辰之志而仲佗諸人其脅從者也當其奔¶
　也曰吾以國人出君誰與處即已有叛志不待入蕭¶
　之後也¶
夏四月　秋宋樂大心自曹入于蕭　冬及鄭平叔還¶
如鄭涖盟¶
　諸侯私盟聖人所不取然修鄰好以息其民亦隨時¶
<pb:KR1e0090_WYG_011-19b>¶
　之義也¶
十有二年春薛伯定卒　夏𦵏薛襄公　叔孫州仇帥¶
師墮郈¶
　侯犯既避邑而奔齊齊人致郈則郈已無患可復取¶
　而守也叔孫帥師墮之感於聖人之言而樂墮也¶
衛公孟彄帥師伐曹¶
　衛靈不能治其家而逞志於弱小公孟彄不能安其¶
　身而惟狥君之欲二年之間而再伐曹又出於無名¶
<pb:KR1e0090_WYG_011-20a>¶
　亦大悖矣¶
季孫斯仲孫何忌帥師墮費¶
　季氏曰公山不狃前以費叛曽召孔子猶有善意故¶
　郈以再圍乃墮而費之墮則不待圍可見不狃猶賢¶
　于侯犯也左氏載不狃襲魯之事恐未可信聖人作¶
　為豈無先事之備何至倉皇登臺徼倖一勝乎按哀¶
　八年傳吳伐魯不狃帥師故道險以全魯則襲魯之¶
　事所必不為¶
<pb:KR1e0090_WYG_011-20b>¶
秋大雩　冬十月癸亥公㑹齊侯盟于黄(公羊作/晉侯)¶
　齊魯至是始盟夾谷之㑹必未盟也故不書盟¶
十有一月丙寅朔日有食之　公至自黄¶
十有二月公圍成公至自圍成¶
　是時三桓惟孟最弱而懿子兄弟又嘗學于聖人茍¶
　欲墮之亦易為力何必以兵事煩公觀襄十六年成¶
　郛之城原以備齊則公斂陽所云墮成齊人必至于¶
　北門者此亦實語非托詞也成既不可墮則變易守¶
<pb:KR1e0090_WYG_011-21a>¶
　宰歸于公室而已施為自有次第而公弗能待也汲¶
　汲焉圍之欲乗勝取弱而自以為功夫郈費之墮因¶
　其叛也成未嘗叛而圍之于是三家之志疑矣成之¶
　所以不可墮而孔子之施為亦不可復行也史記魯¶
　世家十二諸侯年表載女樂事皆在此年孔子世家¶
　誤也¶
十有三年春齊侯衛侯次于垂葭(穀無衛侯/葭公作瑕)¶
　傳稱師渡河伐晉河内以無晉師乃止不果伐也故不¶
<pb:KR1e0090_WYG_011-21b>¶
　書¶
夏築蛇淵囿　大蒐于比蒲¶
　既築囿而大蒐則大蒐必非畏備之心亦以從禽耀¶
　武而已廬陵李氏曰此正與受女樂事相類定公君¶
　臣以為齊人已服叛臣已去國家閒暇可以般樂耳¶
　此决非孔子用事時¶
衛公孟彄帥師伐曹　秋晉趙鞅入于晉陽以叛¶
　傳言趙鞅奔晉陽晉人圍之是以君命圍之也故荀¶
<pb:KR1e0090_WYG_011-22a>¶
　躒曰三臣始禍而獨逐鞅刑已不均則鞅之書叛以¶
　拒君命也夫三臣之罪同而獨加兵于鞅者以鞅之¶
　專戮實為禍始也且晉陽地險兵強恐其據之以作¶
　亂則為晉之患耳¶
冬晉荀寅士吉射入于朝歌以叛(荀寅下公/有及字)¶
　晉侯聽荀躒之言遂舍鞅而伐范中行氏是范中行¶
　可伐也鞅未逐而伐之此范中行所以不服也至于¶
　伐公不勝而奔朝歌比于趙鞅則為效尤而更甚焉¶
<pb:KR1e0090_WYG_011-22b>¶
　其罪同故書法亦同知趙鞅之入止拒范中行而寅¶
　吉射之入為拒公則書法亦宜稍有軒輊豈得絶無¶
　分别如此¶
晉趙鞅歸于晉¶
　三卿之叛知躒請皆逐之而韓魏獨為趙氏請于是¶
　范中行逐而趙氏得歸晉之六卿其存者四卿韓魏¶
　與趙合而知氏亦孤三家分晉之本成于此矣陳氏¶
　曰叛臣未有書歸者叛而書歸則佚賊不足言也¶
<pb:KR1e0090_WYG_011-23a>¶
薛弑其君比¶
　此亦闕疑之辭也與晉州蒲莒庶其吳僚同¶
十有四年春衛公叔戍來奔衛趙陽出奔宋¶
　周禮冢宰兼統宫中亦惟嚴宫正宫伯之選治之未¶
　亂之先而已既亂而後治之雖古大臣有所不能公¶
　叔戍何如人乃欲去夫人之黨其見逐宜矣趙氏曰¶
　是時諸侯紛擾其大夫三五而奔三五而叛如宋之¶
　華向邾之三叛臣宋之樂大心公子地之屬徃徃成¶
<pb:KR1e0090_WYG_011-23b>¶
　群今衛之亂公孫戍趙陽北宫結亦相繼出奔是豈¶
　一一得罪於君相扼不勝魚貫而出此又風俗之一¶
　變也¶
二月辛巳楚公子結陳公孫佗人帥師滅頓以頓子牂¶
歸(二月公作三月孫/公作子牂公作牄)¶
　頓楚之與國四年晉乗楚亂而合諸侯頓亦背楚從¶
　之故楚滅頓以歸者以歸楚耳陳亦與楚同罪者陳¶
　昔被滅于楚幸而得復今不自念其禍反助楚以滅¶
<pb:KR1e0090_WYG_011-24a>¶
　人國故春秋惡之¶
夏衛北宫結來奔　五月於越敗吳于檇李吳子光卒¶
(檇公/作醉)¶
　雞父之戰吳以罪人敗楚今越之敗吳亦以罪人此¶
　法自吳創之越變而益竒吳遂不及覺然則用詐者¶
　適以自詐也書敗而卒猶書門于巢卒總之玩兵以¶
　滅其身自取之耳¶
公㑹齊侯衛侯于牽(公作堅/又作挐)公至自㑹　秋齊侯宋公¶
<pb:KR1e0090_WYG_011-24b>¶
㑹于洮¶
　朝歌故衛都後為晉有寅吉射之奔必以朝歌附衛¶
　故衛欲救之求助于齊為牽之㑹卒不成救則又為¶
　洮之㑹也洮雖衛侯不與傳稱㑹于洮太子蒯聵獻¶
　盂于齊非有求焉何為而獻地乎大抵衛有叔戍之¶
　難不能頻出齊侯以盂故身任朝歌之事為之邀宋¶
　以共助也宋以蕭之叛恐諸侯或助之故不敢辭㑹¶
　以忤齊然亦未嘗徃救則必辭之于㑹矣二㑹之書¶
<pb:KR1e0090_WYG_011-25a>¶
　總惡齊之黨叛也傳稱鄭救朝歌此反不㑹者其交¶
　素固不必復㑹也¶
天王使石尚來歸脤¶
　傳云戎有受脤又云受脤于社周禮大宗伯以脤膰¶
　之禮親兄弟之國大行人歸脤以交諸侯之福是禮¶
　有受脤亦有歸脤也但定公立十四年未嘗遣一介¶
　于京師而天子千里歸脤春秋書此亦大有感矣¶
衛世子蒯聵出奔宋衛公孟彄出奔鄭¶
<pb:KR1e0090_WYG_011-25b>¶
　常山劉氏臨江劉氏皆謂蒯聵無弑母之事乃南子¶
　惡其規已而讒之故春秋不去其世子此説頗為近¶
　情或疑楚商臣蔡般皆書世子不知此不待貶而惡¶
　見者與書出奔不同也使蒯聵果有弑母之事不去¶
　世子則無以見其大惡矣其書世子出奔特以太子¶
　事親不知有隠無犯之義也南子知慕孔子自可積¶
　誠敬以悟之宋朝身處羈旅亦可假他事以殺之也¶
　若唐太子重俊之殺武三思其義則正其事則逆亦¶
<pb:KR1e0090_WYG_011-26a>¶
　未知春秋之權衡耳公孟彄事無道之主既不能格¶
　又不能去其見逐也又將誰咎故亦以自奔為文¶
宋公之弟辰自蕭來奔¶
　三書宋公之弟始終譏宋公也辰既以叛書而此書¶
　來奔則亦譏魯之納叛也¶
大蒐于比蒲邾子來㑹公¶
　張氏曰蒐而邾子來㑹則公親蒐矣而不書公以軍¶
　政不屬公也廬陵李氏曰蕭叔朝公于榖邾子㑹公¶
<pb:KR1e0090_WYG_011-26b>¶
　于比蒲非其所也¶
城莒父及霄¶
　一時而城二邑勞民甚矣無冬闕文¶
十有五年春王正月邾子來朝¶
　汪氏曰以去年來㑹為未成禮故復來朝未幾又來¶
　奔喪其卑屈亦已甚矣¶
鼷䑕食郊牛牛死改卜牛¶
　以䑕食牛致死其為災異顯然不知戒而改卜是以¶
<pb:KR1e0090_WYG_011-27a>¶
　天變為不足畏也¶
二月辛丑楚子滅胡以胡子豹歸¶
　去年滅頓今年滅胡所以報召陵之怨也召陵之十¶
　八國助楚者有矣卒無一人起而救頓與胡者是楚¶
　復振而諸侯皆畏之也故滅頓復書大夫滅胡復書¶
　楚子胡歸姓昭公之母曰胡女敬歸路史以為姬姓¶
　非也¶
夏五月辛亥郊　壬申公薨于高寢　鄭罕達帥師伐¶
<pb:KR1e0090_WYG_011-27b>¶
宋(罕公/作軒)　齊侯衛侯次于渠蒢(公作/遽蒢)¶
　鄭宋間有隙地相與盟曰勿有是宋公子地之屬自¶
　蕭奔鄭鄭城其三邑以居焉事見哀十二年傳此書¶
　伐之者宋必來争故伐之鄭黨叛臣以伐其君齊衛¶
　救之義也然宋雖㑹洮而朝歌之救宋不與而鄭與¶
　焉故齊衛之親宋不如其親鄭也書次不書救不果¶
　于救也齊衛之趨義不如其趨利也¶
邾子來奔喪¶
<pb:KR1e0090_WYG_011-28a>¶
　諸侯不親㑹𦵏何况奔喪非禮甚矣邾自昭公之世¶
　為魯所虐定公為拔之盟終其世不犯故來㑹來朝¶
　來奔喪實感其徳也與宣公之奔齊喪成公之奔晉¶
　喪公私誠偽情有不同其為非禮則一也¶
秋七月壬申姒氏卒(姒榖/作戈)¶
　姒氏者哀公之母定公之妾哀公以喪在殯未及尊¶
　其母故卒不稱夫人𦵏不稱小君¶
八月庚辰朔日有食之　九月滕子來㑹𦵏¶
<pb:KR1e0090_WYG_011-28b>¶
丁巳𦵏我君定公雨不克𦵏戊午日下昃乃克𦵏¶
　天之降罰與敬嬴同其得位不以正也¶
辛巳𦵏定姒　冬城漆¶
　漆即邾庶其邑襄二十一年以之來奔者今將伐邾¶
　故城之固其所已得者而後可圖其所未得者此三¶
　家之謀也¶
　¶
　讀春秋畧記卷十一¶

