# -*- mode: mandoku-view -*-
#+TITLE: 讀春秋略記
#+DATE: 2015-09-23 09:40:22
#+PROPERTY: JUAN 6
<pb:KR1e0090_WYG_006-1a>¶
欽定四庫全書¶
　讀春秋畧記卷六　　　　明　朱朝瑛　撰¶
　　文公¶
元年春王正月公即位¶
　人君居喪而即位則變服以告廟而臨群臣如康王¶
　之麻冕黼裳是也胡氏以為康王未成服而用此則¶
　終而釋冕不得云反喪服也晦翁云易世傳授國之¶
　大事特嚴其禮雖先君之喪猶以為已私服也葢以¶
<pb:KR1e0090_WYG_006-1b>¶
　他事可攝即位不可攝耳¶
二月癸亥日有食之　天王使叔服來㑹葬¶
　汪氏曰諸侯五月而葬今三月而王臣來㑹葬者豈¶
　王室謹禮以懐諸侯惟恐失期而先至也¶
夏四月丁巳葬我君僖公　天王使毛伯來錫公命¶
　來錫者不請而自來也齊桓晉文之錫命猶有攘楚¶
　之功春秋雖不予之亦無譏焉故略而不書文公未¶
　有功于王斬焉縗絰之中何所據而錫之寵命書之¶
<pb:KR1e0090_WYG_006-2a>¶
　以著王之自替也茅堂胡氏曰來錫命者如唐遣中¶
　官就藩鎮立節度之類¶
晉侯伐衛¶
　汪氏曰文宣以後大夫專政凡征伐㑹盟君雖在而¶
　大夫任其事故傳言先且居而經則書晉侯也¶
叔孫得臣如京師¶
　喪未畢固不得入覲使得臣先之未為不可然終文¶
　公之身不一至京師受王命而不親拜徒以得臣塞¶
<pb:KR1e0090_WYG_006-2b>¶
　責此不臣之甚也¶
衛人伐晉¶
　稱人將卑也傳稱衛人告陳陳共公曰更伐之我辭¶
　之于是伐晉蓋志在求和聊使孔逹帥師偽張聲勢¶
　而已¶
秋公孫敖㑹音侯于戚¶
　大夫之㑹諸侯自柔之盟折始但盟折之後即繼以¶
　夫鍾之親㑹未專委之大夫也此則專委之矣故垂¶
<pb:KR1e0090_WYG_006-3a>¶
　隴之盟公不親往而敖亦與焉然則戚之㑹葢欲為¶
　衛請成而先為之地也戚在今開州為帝丘之西境晉¶
　疆田至此則楚丘要地俱為晉有矣此特示意以懼¶
　之以待諸侯之請非實事也襄二十六年孫林父以戚¶
　如晉晉始戌之¶
冬十月丁未楚世子商臣弑其君頵(公榖/作髠)¶
　千古未有之變始見于楚蓋由其習於蠻俗不知禮¶
　義可以肆然而讐天王即可以肆然而讐其父矣君¶
<pb:KR1e0090_WYG_006-3b>¶
　父一也楚自武文以來父子相導以叛王者數世矣¶
　悖驁之氣習與性成雖有賢者教之以順親是猶戒¶
　為盗者以胠篋而毋探囊也其可得乎說者以商臣¶
　之逆歸咎于師傅非人未為探本之論¶
公孫敖如齊¶
　得臣如京師以王命不可不拜耳于齊非有不得已¶
　之事廢喪而聘左氏推以為禮謬矣¶
二年春王二月甲子晉侯及秦師戰于彭衙秦師敗績¶
<pb:KR1e0090_WYG_006-4a>¶
　彭衙秦地也秦伐晉而戰于秦地秦師未入晉界也¶
　帥未入界猶可以辭諭而却之不則固圉以自守耳¶
　遽與之戰而敗之知晉侯之好勝也故秦伐不書而¶
　戰書晉及晉侯之惡不待貶爵而自見矣¶
丁丑作僖公主¶
　左傳卒哭而祔祔而作主諸侯以七月卒哭僖公之¶
　薨至是十有五月而始作主葢是時議者欲躋僖公¶
　而碍于禮故久而不决也書以譏之公榖皆云虞主¶
<pb:KR1e0090_WYG_006-4b>¶
　用桑練主用栗用栗者藏主也與左氏不同當以左¶
　氏為正檀弓曰周卒哭而祔殷旣練而祔公榖所言¶
　殷禮也魯用周禮不得從殷¶
三月乙巳及晉處父盟¶
　諱公如晉者以來討而朝也來討而朝則居喪越禮¶
　本非公意故為公諱之若朝而被辱者有矣襄之如¶
　楚而見留昭之如晉而不納皆未嘗諱也與大夫盟¶
　者亦有矣隱之盟莒人莊之盟齊大夫亦未嘗諱公¶
<pb:KR1e0090_WYG_006-5a>¶
　而不書也此不書公者内稱不備或闕文也盟亦非¶
　公意而不諱者諱其如晉亦若盟于魯焉猶可言也¶
　公羊氏曰于内大惡諱小惡書¶
夏六月公孫敖㑹宋公陳侯鄭伯晉士縠盟于垂隴(縠/榖)¶
　(梁作榖隴/公殺作歛)¶
　傳稱陳侯為衛請于晉執孔逹以說則晉與衛平矣¶
　春秋不書惡大夫專之也陳氏曰桓文之伯㑹盟有¶
　大夫則但稱人自垂隴主士縠新城主趙盾而後大¶
<pb:KR1e0090_WYG_006-5b>¶
　夫與諸侯序矣¶
自十有二月不雨至于秋七月　八月丁卯大事于太¶
廟躋僖公¶
　榖梁以為逆祀是無昭穆非也孔穎逹曰升僖先閔¶
　此二公位次之逆非昭穆亂也兄弟而異昭穆則諸¶
　侯五廟或兄弟四人皆立即父祖之廟亦已從毁禮¶
　必不然此說是已或曰商之時自沃丁以至祖甲六¶
　世而二十帝七廟之制數已三倍一都宫之中安所¶
<pb:KR1e0090_WYG_006-6a>¶
　容之曰父子相繼各為一廟兄弟相繼則共為一廟¶
　如後世同堂異室之制可也兄弟雖多不過三四無¶
　逼廹之嫌矣¶
冬晉人宋人陳人鄭人伐秦¶
　春秋之始諸侯為政外大夫恒稱人㑹而稱名自垂¶
　隴始垂隴而後稱人者始有貶義矣將而稱名自救¶
　江始救江而後稱人者始有貶義矣此稱人者亦大¶
　夫之恒稱報怨無已皆由晉襄之惡非其大夫之專¶
<pb:KR1e0090_WYG_006-6b>¶
　也說者以為貶而稱人恐非春秋之意¶
公子遂如齊納幣¶
三年春王正月叔孫得臣㑹晉人宋人陳人衛人鄭人¶
伐沈沈潰¶
　稱人者㣲也非貶也是時楚負滔天之罪諸侯莫討¶
　而以沈之服楚為討舎其大而誅其細其失不待貶¶
　而見也沈已姓國少皥之後見昭元年傳初封汾川¶
　其在汝南者葢既滅而楚遷之故附於楚與沈約宋¶
<pb:KR1e0090_WYG_006-7a>¶
　書自叙云金天氏之後沈國在汝南平輿是已新唐¶
　書宰相世系表以汝南之沈為文王㓜子聃季之後¶
　非也聃或作耽因訛為沈耳聃季之後自有聃啟為¶
　王大夫與沈國絶不相渉¶
夏五月王子虎卒¶
　王子虎曽盟諸侯于翟泉故其卒也赴于諸侯而史¶
　書之夫子尊王臣而弗削也不書爵者王子虎以貴¶
　戚而秉政非以其賢也先王之制爵人以賢忌貴戚¶
<pb:KR1e0090_WYG_006-7b>¶
　而不假以柄與不擇賢否而用之皆非公正之道也¶
　虎非叔服十四年左傳可証¶
秦人伐晉¶
　史記秦誓之作在取王官封殽尸之後盖穆公晩年¶
　悔過之書書序所云伐鄭敗殽蓋指所悔之事耳秦¶
　晉之搆禍相尋而無已者實始于伐鄭故追思而悔¶
　之也明年晉伐秦而不報秦誓非空言矣所以見録¶
　於聖人也¶
<pb:KR1e0090_WYG_006-8a>¶
秋楚人圍江　雨螽于宋¶
　榖梁以為著于上見于下謂之雨葢言其多如雨之¶
　集也左與公羊以為墮而死者非是¶
冬公如晉十有二月己巳公及晉侯盟¶
　晉既畏秦不出未免示怯于諸侯恐諸侯之不服也¶
　故為改盟之請以觀公志宜固辭乃復往而與盟祗¶
　自輕耳¶
晉陽處父帥師伐楚以救江¶
<pb:KR1e0090_WYG_006-8b>¶
　晉之伐楚不親帥師為諸侯倡而使大夫以孤軍往¶
　何足以懼楚而解江圍救之非其道矣凡救之非其¶
　道者不書此何以書葢亦春秋之特筆猶澶淵之㑹¶
　書宋災故也商臣無父無君晉不以討賊為名而以¶
　救江為名是昧于輕重之義也故特書以救江為譏¶
　耳外大夫帥師不書此何以書以見大夫之始專征¶
　伐也亦以見大夫之專征伐固不以討賊為重也¶
四年春公至自晉　夏逆婦姜于齊¶
<pb:KR1e0090_WYG_006-9a>¶
　禫而納幣又踰年而後昬罪其納幣可也并罪其婚¶
　亦太苛矣以喪納幣不稱夫人宣公之以喪婚者反¶
　稱夫人則何也榖梁氏以為婦者有姑之辭是也士¶
　昬禮宗子無父則母命之諸侯之禮亦然故縁姑而¶
　稱婦也逆不書其人卿不行也不稱夫人不以夫人¶
　之禮逆之也不書至不以夫人之禮致之也左氏所¶
　云君而卑之是也文公略於其禮春秋因而畧之以¶
　著其不終之兆也至所以貴聘賤逆之故于傳無考¶
<pb:KR1e0090_WYG_006-9b>¶
　詳左氏廢立壊主之言似有以下傾其上者豈敬嬴¶
　已先入與陳氏曰不稱氏别妾姑也是時成風尚在¶
　則成風為主¶
狄侵齊　秋楚人滅江　晉侯伐秦¶
　晉已三敗秦秦始得一報似乎曲不在秦其殘民之¶
　惡必待貶而見故貶而人之晉非有深怨於秦也承¶
　先世之餘烈方欲主盟中夏何不正告于秦曰君若¶
　追念先君之舊好釋其小忿請執鞭弭以從伐楚之¶
<pb:KR1e0090_WYG_006-10a>¶
　之為世子而弑其君者秦必踴躍聽命為諸侯先則¶
　取威定伯在此舉也晉不出此而報怨不已其惡不¶
　待貶而見故稱晉侯以著其罪之所歸也¶
衛侯使甯俞來聘　冬十有一月壬寅夫人風氏薨¶
五年春王正月王使榮叔歸含且賵¶
三月辛亥葬我小君成風　王使召伯來㑹葬¶
　儀禮曰慈母如母慈母者父所命以為母者也猶如¶
　母以喪之况生我之母命于天者反不得如母乎所¶
<pb:KR1e0090_WYG_006-10b>¶
　云庶子為父後者為其母緦此以父母在者言之也¶
　禮服問曰君之母非夫人則群臣無服唯近臣及僕¶
　驂乘從服唯君所服服也曰惟君所服則有不必于¶
　緦者雖三年之服可也父母歿則無以賤偶貴之嫌¶
　適既殁則無以庶匹嫡之咎公羊氏曰子以母貴母¶
　以子貴未為非也但儀禮不著父母在之文公羊又¶
　不詳父母殁之說學者不能于闕略恭錯之中究其¶
　㑹歸乃以尊所生之典與寵所嬖者一概而禁絶之¶
<pb:KR1e0090_WYG_006-11a>¶
　聖人縁人情而制禮恐不如是之恝也然可尊之于¶
　近不可行之於逺即群臣且不為服他可知巳况于¶
　王禮濫加尤非禮之所冝聖人據實書之而魯之失¶
　與王之失皆不待貶而自見也¶
夏公孫敖如晉¶
　高氏曰王使再至矣舎天王而謹事晉不待貶而惡¶
　見也¶
秦人入鄀　秋楚人滅六¶
<pb:KR1e0090_WYG_006-11b>¶
　滅江不救遂至滅六此亦自然之勢也楚何足責春¶
　秋書之聖人深為中國惜耳¶
冬十月甲申許男業卒¶
六年春葬許僖公　夏季孫行父如陳¶
　季友以私事如陳則直書私事以著其失行父假公¶
　事以如陳而謀其私事則不書私事以正其失詳僖¶
　五年¶
秋季孫行父如晉¶
<pb:KR1e0090_WYG_006-12a>¶
　趙氏曰敖嘗如晉行父亦如晉仲氏季氏爭交于晉¶
　三家之張自此始¶
八月乙亥晉侯驩卒(公作/讙)　冬十月公子遂如晉　葬¶
晉襄公¶
　汪氏曰鄭子太叔稱先王之制諸侯之喪士弔大夫¶
　送葬稽之於經前此未有使卿㑹葬者蓋自此始而¶
　後逐為故事叔孫婼葬平公季孫意如葬昭公馴致¶
　少姜以妾媵而卿㑹葬矣¶
<pb:KR1e0090_WYG_006-12b>¶
晉殺其大夫陽處父晉狐射姑出奔狄(射榖/作夜)¶
　或書君以殺或書國或書人以殺皆據實書之義無¶
　褒貶也春秋之義以專殺大夫為重不論有罪無罪¶
　而皆不可也此狐射姑殺之而書國以殺者公羊榖¶
　梁皆云君漏言也夫以襄公之雄猜豈其率易而不¶
　謹若此此蓋襄公之志也處父之剛愎襄公固心忌¶
　之以為此非少主臣也又黨于趙氏而薦盾雖韙其¶
　言而用之心未嘗不惡其黨矣念位望敵者唯狐與¶
<pb:KR1e0090_WYG_006-13a>¶
　趙所以漏言于射姑欲激之以搆其隙使他日有變¶
　足以相格而不得肆所欲為襄公之志蓋如此卒之¶
　襄公殁而廢立之議起趙盾主雍射姑主樂及趙盾¶
　殺樂以絶射姑之望射姑亦殺處父以折趙盾之氣¶
　處父殺射姑奔趙盾猶有所顧畏不敢復議立雍而¶
　世子得以不廢襄公有安國家之實而無殺大夫之¶
　名其為慮逺而為計深也春秋以累上之辭書之而¶
　襄公之情不能遁矣御下不以道而以術究亦何利¶
<pb:KR1e0090_WYG_006-13b>¶
　於國乎後世趙廣漢之治潁川亦用此術而姦黨破¶
　散然卒以用術而敗君子何取焉¶
閏月不告月猶朝于廟¶
　天下之事其壊也皆始於有所忽而終於無所不廢¶
　文公以閏月非正不行告朔之禮朝廟而已其後日¶
　漸怠弛遂以不告朔為常十六年書四不視朔者是¶
　也視朔者必告朔也不書朝廟併朝廟之禮亦廢也¶
　以天子所頒月政告于廟而布之謂之告朔即于廟¶
<pb:KR1e0090_WYG_006-14a>¶
　而聽治月政謂之視朔不以月政告則亦無所聽治¶
　但以特牲薦而一謁謂之朝廟¶
七年春公伐邾　三月甲戌取須句(句公/作昫)遂城郚¶
　失須句不書取須句則書本非其有也城郚因伐邾¶
　之師故書遂杜氏以為備邾難良是攷之邾在今鄒¶
　縣魯之西南郚在今泗水魯之東北敵在西南而備¶
　東北亦兵家之勝術與¶
夏四月宋公王臣卒(榖作/壬臣)宋殺其大夫¶
<pb:KR1e0090_WYG_006-14b>¶
　所殺者公孫固公孫鄭二人不名逸文也晉三郤名¶
　非為衆矣陳洩冶名非為無罪矣¶
戊子晉人及秦人戰于令狐晉先蔑奔秦(公作先昧/以師奔秦)¶
　趙盾既患穆嬴又畏公論于是立太子以拒雍此其¶
　去不正以返於正也以人心盡屬太子正告于秦康¶
　公初立猶有昔日渭陽之思未必不翻然而旋軫也¶
　乃詭以逆雍出軍仍駕君車以往而戎御車右備其¶
　職又虛下軍之將以待先蔑之至使秦人聞之而不¶
<pb:KR1e0090_WYG_006-15a>¶
　疑也至中途而定計潛師以襲之雖取勝於一時而¶
　秦晉之搆禍復始于此矣故書人以貶之大抵大夫¶
　之專政也其事之善者書其名以歸美而事之不善者¶
　亦書其名以歸咎其事之善而行之失其道與事之¶
　不善而行之若無罪者嫌于歸美而書名也則貶而¶
　稱人所謂待貶而惡見者也¶
狄侵我西鄙　秋八月公㑹諸侯晉大夫盟于扈¶
　臨川呉氏曰經書諸侯皆前目而後凡此年前無諸¶
<pb:KR1e0090_WYG_006-15b>¶
　侯之目而此但言諸侯以無盟主而大夫强合之故¶
　畧而不叙也按垂隴之盟大夫已與諸侯叙矣此復¶
　畧而不叙者垂隴平衛于晉諸侯欲之此以晉侯初¶
　立而盟趙盾自為計耳非諸侯之所欲也左氏以為¶
　公後至不書所㑹既與盟矣何謂後至乎¶
冬徐伐莒　公孫敖如莒涖盟¶
　取舒伐英氏徐已稱人以其附中國也此因犯中國¶
　而外之以正其僣王之辠也趙氏曰魯有徐患舊矣¶
<pb:KR1e0090_WYG_006-16a>¶
　今之伐莒又駸駸乎逼魯故敖如莒盟修僖公洮向¶
　之好協謀以備除¶
八年春王正月　夏四月　秋八月戊申天王崩¶
冬十月壬午公子遂㑹晉趙盾盟于衡雍¶
　汪氏曰此大夫專盟之始前此盟翟泉猶有僖公在¶
　也自是而袁婁雞澤溴梁諸侯皆在而大夫自盟矣¶
　于宋于虢則晉楚大夫狎主齊盟而諸侯不復在矣¶
　其事自衡雍始也馴致乾侯之次晉不能修方伯之¶
<pb:KR1e0090_WYG_006-16b>¶
　職而意如㑹荀躒于適歴矣三家專魯六卿分晉豈¶
　一朝一夕之故哉高氏曰衡雍即晉文公㑹諸侯朝¶
　王之處王崩諸侯不奔喪而盾遂皆正卿若罔聞知¶
　自相㑹盟于王畿之内惡莫大焉¶
乙酉公子遂㑹雒戎盟於暴(公作伊/洛戎)¶
　伊洛之戎晉所遷也故因與晉盟而亦盟遂之志殆¶
　叵測矣¶
公孫敖如京師不至而復丙戌奔莒(公無/而字)¶
<pb:KR1e0090_WYG_006-17a>¶
　受命以赴天王之喪而為桑中之行敖之罪不足道¶
　書之以著魯之無政刑也¶
螽　宋人殺其大夫司馬　宋司城來奔¶
　石氏曰不名而官舉蓋言其官殆盡也司馬司城國¶
　之所恃以安者也枝葉皆落爪牙盡去君孰與處哉¶
　按列國大夫書爵而巳未有書職者此獨書職以國¶
　之安危係之不特專殺為罪其義在於職則書職也¶
　若云宋王者之後得自命官故有司馬司城之書則爵¶
<pb:KR1e0090_WYG_006-17b>¶
　與職一也則國不得自命以職顧得自命以爵乎石¶
　氏之說是也傳言蕩意諸來奔魯皆復之則司城之屬¶
　偕來可知而司馬之殺亦必與其屬偕死又可知也¶
　是猶東漢鈎黨之獄唐末白馬之禍不待識者知其¶
　患在君矣¶
九年春毛伯來求金¶
　公孫不至京師魯文不再遣使書毛伯求金譏毛伯¶
　實罪魯也¶
<pb:KR1e0090_WYG_006-18a>¶
夫人姜氏如齊¶
　臨川吳氏曰出姜當是齊昭公女此歸寧常事而書¶
　之者敬嬴嬖出姜必有所不安故歸愬於父母耳¶
二月叔孫得臣如京師¶
　黄氏曰王之下禮含賵而又㑹𦵏過於交鄰國㑹葬襄王¶
　魯君不親往而使卿僅儕天子於諸侯禮之倒置甚矣¶
辛丑𦵏襄王¶
晉人殺其大夫先都　三月夫人姜氏至自齊¶
<pb:KR1e0090_WYG_006-18b>¶
　春秋之法有因其失而著之者有治其失而正之者¶
　文姜有罪而魯人不討前則治其失而正之生不書¶
　氏歸不書至後則因其失而著之薨書夫人葬書小¶
　君先正文姜之罪而後譏魯人之不討也出姜無罪¶
　而文公不禮前則因其失而著之逆不書夫人入不¶
　書至後則治其失而正之如書夫人至亦書夫人先¶
　著文公之咎而後明出姜之無罪也¶
晉人殺其大夫士縠及箕鄭父¶
<pb:KR1e0090_WYG_006-19a>¶
　盾專國政先都士縠諸人皆先朝舊臣故亢而不服¶
　盾殺之而書曰晉人以衆殺也不去其大夫非作亂¶
　也據傳稱襄公欲登箕鄭父先都而使士縠梁益耳¶
　將中軍先克抑之而舉狐趙故四人怨先克而作亂¶
　使賊殺之夫不得中軍者士縠梁益耳不得上軍者¶
　先都而箕鄭父之將上軍固無恙也寧有失職之怨而¶
　作亂乎大扺主少國亂禍出多門先克之死或其不¶
　幸春秋不書事可知己而先都諸人曽為襄公所屬¶
<pb:KR1e0090_WYG_006-19b>¶
　意未免與盾相軋强梗害政則有之盾以先克之死¶
　疑先都士縠激國人而殺之併及箕鄭父春秋書殺¶
　其大夫蓋原之也書人以殺先都士縠亦不能無罪¶
　焉箕鄭父書及則士縠累之也¶
楚人伐鄭公子遂㑹晉人宋人衛人許人救鄭¶
　書救美事也緩而不及楚師是不恪也不貶則疑于¶
　予之故貶而書人人外大夫即所以人内大夫也¶
夏狄侵齊　秋八月曹伯襄卒　九月癸酉地震¶
<pb:KR1e0090_WYG_006-20a>¶
　周語曰陽伏而不能出陰遁而不能烝於是乎有地¶
　震孔晁曰陽伏於陰下見迫於陰故不能升以至於¶
　地震按後漢張衡傳有地動儀其形似尊外有八龍¶
　以配八方如有地動尊自振龍尋其方面契合不爽¶
　然則地動亦有定數與其法不傳從古亦未有此¶
冬楚子使椒來聘(椒榖/作萩)¶
　楚至是始連書爵矣不先之不後之特以弑父之賊¶
　進而比於諸侯所以媿諸侯之不討賊也誰非人子¶
<pb:KR1e0090_WYG_006-20b>¶
　甘與禽獸為伍而使聘往來想見夫子當年慨然太¶
　息而書此若曰今之諸侯皆楚也於楚復何尤哉叔¶
　于田之詩詞若美叔意則刺莊椒聊之詩詞若頌沃¶
　意則儆晉春秋繼詩而作者也故其詞若縱賊其意¶
　則傷時也自是而後中國之弑君者益數數矣雖齊¶
　晉魯宋諸望國其禍乃接踵而至亦其所自取無足¶
　怪也此夫子書楚子之意也如謂因其來聘與之自¶
　新而進之則弑父弑君之罪豈可贖乎¶
<pb:KR1e0090_WYG_006-21a>¶
秦人來歸僖公成風之襚¶
　公羊氏以為兼之是也先僖公從子也喪大記君之¶
　喪三日子夫人杖固先子而後夫人也贈死不及尸¶
　非禮也妾母之尊止於宫中及於國已過矣况鄰國¶
　乎成風與僖公並襚尤非禮也當時以無忘舊好為¶
　禮故春秋貶而人之以見其非季氏曰秦方與晉為¶
　仇而知魯最善于晉恐為之合諸侯以相助也故尋㑹¶
　温舊好而託此以結魯耳¶
<pb:KR1e0090_WYG_006-21b>¶
葬曹共公¶
十年春王三月辛夘臧孫辰卒　夏秦伐晉¶
　秦以國號舉者僅此一見必闕文也說者以為外之¶
　惡其報復不已也攷之左傳晉再伐秦秦始一報事¶
　不經見姑置弗論即以此報令狐之敗亦未為已甚¶
　而遽外之則前此於殽於彭衙晉之三敗秦師何以¶
　不外之乎成三年鄭伐許昭十三年晉伐鮮虞同此¶
楚殺其大夫冝申¶
<pb:KR1e0090_WYG_006-22a>¶
　冝申無故而謀弑商臣此其志在討賊也茍志在討¶
　賊即北面事之十年而後動亦沉幾觀變之深心聖¶
　人之所原也故以國殺大夫為文¶
自正月不雨至于秋七月¶
　旱極而後追計之之辭二年既書此年又書十三年¶
　又書辭皆無異則文公之因循積習不能遷善改過¶
　可見巳¶
及蘇子盟于女栗¶
<pb:KR1e0090_WYG_006-22b>¶
　王臣不得受盟於諸侯書及以著魯之不恭也不書¶
　公闕文也説者以為諱之諱公而不諱盟讀之者未¶
　知其為君乎為大夫乎適以甚魯之罪也且莊公之¶
　伐衛納朔明抗王命未嘗諱公何獨諱此大扺内惡¶
　之出於不得自由者諱其大不諱其小其出於得已¶
　而不已者大且不諱况其小者乎¶
冬狄侵宋　楚子蔡侯次于厥貉(厥公/作屈)¶
　傳言次于厥貉將以伐宋是時狄方侵宋楚欲乘其¶
<pb:KR1e0090_WYG_006-23a>¶
　敝而入之以逞志于中夏故次厥貉以觀望焉包藏¶
　禍心借勢于狄宋服而遂伐麇其惡亦已甚矣胡氏¶
　謂書伐而次者其次為善書次而伐者其次為惡未¶
　知書次書伐于狄侵之後者為尤惡也是時陳鄭宋¶
　皆從之不書而獨書蔡者蔡首附楚而堅服焉陳鄭¶
　宋之與楚未深未幾而有新城之盟猶可恕也¶
十有一年春楚子伐麇(公作/圈)夏叔仲彭生㑹晉郤缺于¶
承筐(公穀無仲/字筐作匡)¶
<pb:KR1e0090_WYG_006-23b>¶
　晉以招來諸侯之事屬之魯也大夫相㑹始于此楚¶
　椒方來聘而魯遽㑹晉以謀楚者椒之執幣傲彭生¶
　惡之此㑹不使執政而使彭生知其謀之出于彭生¶
　矣¶
秋曹伯來朝　公子遂如宋¶
　復司城以釋宋之嫌因賀楚師之不害葢言楚不足¶
　懼而勸之從晉也桓文之合諸侯皆以宋為重宋為¶
　王室之所尊也¶
<pb:KR1e0090_WYG_006-24a>¶
狄侵齊　冬十月甲午叔孫得臣敗狄于鹹¶
　高氏曰春秋書敗狄者四皆不書戰不與狄之抗中¶
　國也敗狄不曰師賤之也按左氏所云長狄葢言其¶
　為將者軀幹異人公穀以為狄名非也穀梁又云不¶
　言帥師而言敗者敗一人而以衆焉言之尤非¶
十有二年春王正月郕伯來奔¶
　傳稱郕伯卒太子自安於夫鍾國人立君太子來奔¶
　以太子而書郕伯者大抵先君卒于歲前踰年即位¶
<pb:KR1e0090_WYG_006-24b>¶
　故稱爵也郕在齊魯之間莊八年降於齊而為附庸¶
　今必畏齊之偪而欲附魯故遷於夫鍾葢近魯之邑¶
　也國人弗欲而别立君遂奔魯以求助耳其事與鄭¶
　忽曹覊莒展同彼名而不爵者失君道也此爵而不¶
　名者非其罪也¶
杞伯來朝¶
　杞前稱子此復稱伯者頃王初立必加恩於先代之¶
　後而復進其爵也¶
<pb:KR1e0090_WYG_006-25a>¶
三月庚子子叔姬卒¶
　叔姬許嫁於杞以疾甚不可婚故杞伯請絶叔姬而¶
　無絶婚至是卒而春秋書之與僖九年書伯姬卒同¶
　義¶
夏楚人圍巢¶
　傳稱群舒叛楚楚執舒子遂圍巢則巢亦舒之黨也¶
　執舒子不書圍巢則書之者書序巢伯來朝苪伯作¶
　旅巢命巢固先王之所命不與群舒等也¶
<pb:KR1e0090_WYG_006-25b>¶
秋滕子來朝　秦伯使術來聘¶
　歸襚稱人貶之也此無所貶則書君大夫¶
冬十有二月晉人秦人戰于河曲¶
　不言及者無曲直之詞然夷秦君於晉臣其曲在秦¶
　亦可見矣¶
季孫行父帥師城諸及鄆¶
　張氏曰此魯之東鄆也莒魯爭鄆始此成四年所城¶
　乃西鄆家氏曰春秋之法城非其時譏非其制譏興¶
<pb:KR1e0090_WYG_006-26a>¶
　兵以城則尤在所譏也¶
十有三年春王正月　夏五月壬午陳侯朔卒　邾子¶
蘧蒢卒¶
自正月不雨至于秋七月　世室屋壊(左穀作/太室)¶
　周天子廟制有太廟又有世室諸侯不得有其制也¶
　魯之始封周公拜乎前魯公拜乎後是皆始封之君¶
　其廟不可毁故周公為太廟魯公為世室此亦禮之¶
　變而得宜者故壊則譏之¶
<pb:KR1e0090_WYG_006-26b>¶
冬公如晉衛侯㑹公于㳫(公無/公字)狄侵衛¶
十有二月己丑公及晉侯盟公還自晉鄭伯㑹公于棐¶
　(還上公穀無公/字棐公作斐)¶
　髙氏曰鄭衛之從楚豈得已哉强弱不敵姑為一時¶
　之計耳魯為之請成以紓兩國之患春秋善和難故¶
　詳志之¶
十有四年春王正月公至自晉　邾人伐我南鄙叔彭¶
生帥師伐邾¶
<pb:KR1e0090_WYG_006-27a>¶
　邾居喪而伐人魯伐人之喪其罪一也家氏曰邾修¶
　須句之怨耳左氏乃謂討魯之不敬彼小國安能責¶
　禮於大國¶
夏五月乙亥齊侯潘卒¶
六月公㑹宋公陳侯衛侯鄭伯許男曹伯晉趙盾癸酉¶
同盟于新城¶
　陳氏曰扈之盟不序諸侯此其復序何諸夏之從楚¶
　者復汲汲於晉而為此盟如之何勿序也以諸夏之¶
<pb:KR1e0090_WYG_006-27b>¶
　汲汲於晉而徒以趙盾主是盟書曰同衆辭也則不¶
　與盾以主是盟之辭也季氏曰諸侯謀楚常盟於鄭¶
　地以鄭為楚所必爭也按新城即僖六年諸侯伐鄭¶
　所圍之新城蓋鄭之要地文宣以前伯業盛而盟主¶
　重故盟不書同其或書同者則伯業之未盛也文宣¶
　以後伯業衰而盟主輕故盟必書同其或不書者將¶
　　以著其功罪之所歸也¶
秋七月有星孛入于北斗¶
<pb:KR1e0090_WYG_006-28a>¶
　孛為災異之大者北斗又臨制四鄉無所不紀是後¶
　九年凡七弑君是其應也黄氏曰光芒直上而如彗¶
　則曰彗光芒四出而勃勃然則曰孛¶
公至自㑹　晉人納㨗菑于邾弗克納(㨗公/作接)¶
　春秋未有書弗克者書弗克善其不恃强也稱人以¶
　為悔之晚也以大夫而廢置諸侯此罪之莫大者何¶
　待邾人正辭而後悔乎¶
九月甲申公孫敖卒于齊¶
<pb:KR1e0090_WYG_006-28b>¶
　高氏曰敖廢命奔莒此誅廢之罪也已而奔齊主齊¶
　而求復公許之則其卒也是亦大夫矣書之以見典¶
　刑之壊¶
齊公子商人弑其君舎¶
　未踰年而遇弑亦成之為君所以别於商人也商人¶
　亦自以為君之子故特稱君以折之或云以其立之¶
　正别於奚齊之不正則子赤之卒何以書子豈諱其¶
　弑遂忍削其號乎商人書公子者賊不討之詞也凡¶
<pb:KR1e0090_WYG_006-29a>¶
　弑君者氏與不氏無所分辨公子則皆書之以明其¶
　貴戚之勢無忌也州吁不書公子賊已討之辭耳義¶
　已詳前¶
宋子哀來奔¶
　子哀初仕為封人葢隱於官者及被徵為卿則不義¶
　其君而出奔可謂明哲矣故書字以貴之而猶不免¶
　於書奔者以有官守也苟無官守豈不進退綽綽哉¶
冬單伯如齊齊人執單伯　齊人執子叔姬¶
<pb:KR1e0090_WYG_006-29b>¶
　以王命請叔姬於齊者當時簒立之君往往假王命¶
　以為榮謂齊必不敢逆王也齊竟執王使又執國母¶
　悖驁極矣齊人行之而不顧者商人使之也聖人不¶
　書其君而書齊人亦以見後之弑商人者即此齊人¶
　自己導之自己受之理固然也或疑執王臣而春秋¶
　無異詞王臣與諸侯等也何異之有¶
十有五年春季孫行父如晉¶
　王命既不行於齊乃假伯主之勢以脅之張氏曰魯¶
<pb:KR1e0090_WYG_006-30a>¶
　不能以義討齊而反因晉以求之晉為盟主又不能¶
　奉天討皆罪也¶
三月宋司馬華孫來盟¶
　華孫者華督之後故書華孫而不名不字與閔元年¶
　書齊仲孫同則其義亦同此書司馬則尤以掌兵為¶
　譏也諸侯使臣介有常數傳稱華孫之來其官皆從¶
　越禮甚矣知先人之罪而復習於僣侈徒飾辭以為¶
　恭聖人何貴焉¶
<pb:KR1e0090_WYG_006-30b>¶
夏曹伯來朝　齊人歸公孫敖之喪¶
　敖之所犯者國法也其子雖孝未能立效於國家以¶
　贖其罪則其哀請之誠亦人子之私情耳以私情而¶
　廢國法犯者益衆矣春秋之書歸喪非赦之也汪氏¶
　曰所以著三桓漸强之由雖有罪而獲赦也張氏無¶
　垢曰敖奔莒書言莒受之莒有罪也卒齊書言齊不¶
　能正典刑齊有罪也歸其喪書言魯不能戮其死魯¶
　有罪也¶
<pb:KR1e0090_WYG_006-31a>¶
六月辛丑朔日有食之鼓用牲於社　單伯至自齊¶
　單伯始不書來自周如齊也今自齊而來則書至自¶
　齊亦書其實耳且王使為魯而被辱則休戚同之故¶
　比於吾君而書至也¶
晉郤缺帥師伐蔡戊申入蔡¶
　家氏曰楚次厥貉蔡為罪首郤缺伐之斯有名矣然¶
　齊桓潰蔡而遂伐楚意不專在蔡也今晉不能敵楚¶
　惟入蔡而已祗見其無能為耳¶
<pb:KR1e0090_WYG_006-31b>¶
秋齊人侵我西鄙　季孫行父如晉　冬十有一月諸¶
侯盟於扈¶
　畧諸侯而不序鄙之也受商人之賂與受華督之賂¶
　同於彼序之而不略者著其成亂之始也於此畧之¶
　而不書成亂者亂不自此成也¶
十有二月齊人來歸子叔姬¶
　郯伯姬來歸罪在姬也杞叔姬來歸先書杞伯來朝¶
　罪不在姬亦不在杞也此直書齊人來歸子叔姬則¶
<pb:KR1e0090_WYG_006-32a>¶
　罪在齊人而不在姬明矣家氏曰魯不能伸討賊之¶
　大義乃卑躬下氣以請叔姬書齊人執齊人歸其執¶
　其釋聽之在人閔姬而病魯也¶
齊侯侵我西鄙遂伐曹入其郛¶
　初釋單伯即侵西鄙繼釋叔姬又侵西鄙既遵伯令¶
　隨肆已威一翕一張不惟玩弄魯君抑且玩弄盟主¶
　也高氏曰商人弑君自立諸侯伐之取賂而還是成¶
　其為君也故自此遂書齊侯一歲而再侵惡魯而及¶
<pb:KR1e0090_WYG_006-32b>¶
　曹不待貶而惡自見矣¶
十有六年春季孫行父㑹齊侯于陽穀齊侯弗及盟¶
　齊之不盟非果責文公之不至也魯故急之齊故緩¶
　之無非玩弄文公之術也故於齊侯書弗及於遂於¶
　公則兩書及¶
夏五月公四不視朔¶
　廬陵季氏曰文不視朔傳以為疾非真疾也陽穀之¶
　㑹本以疾詐齊自是遂因循廢之耳¶
<pb:KR1e0090_WYG_006-33a>¶
六月戊辰公子遂及齊侯盟于郪丘(公作犀丘疏云正/本作菑丘穀作師)¶
(丘/)¶
　書内及惡賂也當時大義不明於天下亂賊横行而¶
　莫之問晉受商人之賂已悖矣魯反賂之以求盟不¶
　大可痛哉¶
秋八月辛未夫人姜氏薨　毁泉臺¶
　一臺而毁之非甚勞民之事為之者非則毁之者是¶
　矣若謂國之治亂不繫於此則是君之美惡亦不以¶
<pb:KR1e0090_WYG_006-33b>¶
　此而彰毁之何害春秋所以書之者以其惑於禨祥¶
　而妄動也夫人初薨而毁臺必非無所為而為之左¶
　氏謂因蛇出良非謬說夫蛇果為祟何必泉臺見禨¶
　祥而有所毁必且見禨祥而有所興作如鄜畤陳寶¶
　之類者其流弊可勝道哉故書之以為譏也蛇出不¶
　書國中所常有也¶
楚人秦人巴人滅庸¶
　楚自城濮之役入居於申意在窺王室耳而與群蠻¶
<pb:KR1e0090_WYG_006-34a>¶
　逼處恐群蠻之撓其後也庸於王室又有開國之功¶
　以長羣蠻之甘心于庸矣今庸帥群蠻以叛楚而麇¶
　與百濮為之響應其勢頗不弱楚以為不連秦人不¶
　可以滅庸不連巴人不可以通秦于是合秦巴之師¶
　以滅之自此而申息之北門可以直逹王都而無内¶
　顧秦巴之間道又可以繞出其背而絶晉之援是役也¶
　楚所為大得志者也未幾而肆焉問鼎盖决于此矣¶
　書人葢楚之常稱而秦巴從之也商臣書爵為變例¶
<pb:KR1e0090_WYG_006-34b>¶
　是時楚莊已立則復其常稱矣後之書爵又别起義¶
　以著春秋之特筆也¶
冬十有一月宋人弑其君杵臼(公作/處臼)¶
　郝氏曰蕩意諸死於其難而春秋不書其智不足録¶
　也巳去求復不逮高哀逺矣¶
十有七年春晉人衛人陳人鄭人伐宋¶
　高氏曰春秋之誅亂賊有與謀者有與事者宋文公¶
　始無弑君之謀終無弑君之事然已有其情也今諸¶
<pb:KR1e0090_WYG_006-35a>¶
　國之師以討賊為名不探其情而無所委罪為貶而¶
　人之宜矣¶
夏四月癸亥葬我小君聲姜(公作/聖姜)¶
齊侯伐我西鄙六月癸未公及齊侯盟于穀¶
　郪丘盟矣以不親盟來伐是賂之無益也穀則親盟¶
　矣明年商人又戒師期是親盟之無益又可知也其¶
　侮魯若嬰兒魯曽不恥故書公及¶
諸侯㑹于扈¶
<pb:KR1e0090_WYG_006-35b>¶
　宋鮑與聞弑君而不討反受其賂為此㑹以定之是¶
　亦成亂也其取賂與前年之盟扈同故書法亦同宣¶
　元年傳曰宋人之弑昭公也晉以諸侯伐宋宋及晉¶
　平又㑹諸侯于扈將為魯討齊皆取賂而還為魯討¶
　齊即此㑹之事此㑹固為平宋而魯不與㑹以齊難¶
　為辭晉必聲言伐齊齊人懼而歸魯之賂耳平宋則¶
　取宋賂討齊則取齊賂皆取賂者總指此㑹而言杜¶
　氏謂言二扈之盟非也劉炫得之後傳正𥙷前傳之¶
<pb:KR1e0090_WYG_006-36a>¶
　略耳¶
秋公至自穀　冬公子遂如齊¶
　汪氏曰公方自盟齊歸又使卿聘齊以齊怒未怠也¶
　然則卑屈之不足以紓禍也明矣¶
十有八年春王二月丁丑公薨于臺下¶
　高郵孫氏曰薨非路寢皆不正也其曰臺下葢又甚¶
　焉¶
秦伯罃卒　夏五月戊戌齊人弑其君商人¶
<pb:KR1e0090_WYG_006-36b>¶
　以僕御之賤弑君無忌舎爵而行國人莫問向者商¶
　人之驟施聚士纔及數年而人情已若此區區私惠¶
　亦何足賴哉書曰齊人弑君非特誅亂黨亦所以儆¶
　夫始亂者耳易大傳曰危以動則民不與也无交而求¶
　則民不與也莫之與則傷之者至矣其商人之謂與¶
六月癸酉葬我君文公　秋公子遂叔孫得臣如齊¶
　穀梁氏曰不正其同倫而相介故列而數之是也遂¶
　之如齊謀立宣公恐齊以大臣不協為疑故挾得臣¶
<pb:KR1e0090_WYG_006-37a>¶
　偕往¶
冬十月子卒¶
　凡諸侯之卒皆名内則名其未即位者此獨不名以¶
　其弑也書公薨者不地以别於莊僖諸公而見其弑¶
　書子卒者不名以别於子般子野而見其弑也公穀¶
　以不日見弑恐非通義¶
夫人姜氏歸于齊　季孫行父如齊¶
　沙隨程氏曰弑立之事遂得臣行父三人皆與謀以¶
<pb:KR1e0090_WYG_006-37b>¶
　其先後如齊而知之也按宣十八年傳行父曰使我殺¶
　適立庶者仲也是亦與聞乎故矣¶
莒弑其君庶其¶
　凡殺大夫而書國謂君與大臣共之也弑君而書國¶
　義有所不通葢闕疑也據左傳莒僕因國人以弑君¶
　春秋不書僕而書國以弑說者謂因彼告辭之略故¶
　史亦畧之夫文子之逐莒僕持議侃侃不少假借必¶
　非無據而云即此亦朝廷之大政大訓國史豈得不¶
<pb:KR1e0090_WYG_006-38a>¶
　書或以為罪累上之詞此尤不得施於父子竊疑僕¶
　因國人以弑則國人宜黨於僕未有起而討賊者何¶
　以季佗立而僕出奔安知非季佗謀簒而嫁其罪於¶
　僕乎以莒方魯僕猶赤也孰肯為之辨正司宼逐之¶
　太史書之人皆以僕為亂賊春秋闕而不書聊以存¶
　疑焉爾寧使天下罪我以縱賊而非常之獄不敢輕¶
　以加人此聖人慎刑之至意也¶
　¶
<pb:KR1e0090_WYG_006-38b>¶
　¶
　¶
　¶
　¶
　¶
　¶
　¶
　讀春秋畧記卷六¶

